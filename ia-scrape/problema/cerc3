<div class="wiki_text_block"><p> </p>

<table style="margin-left:auto;margin-right:auto;" cellspacing="0"><tr><td><strong>Fişierul intrare/ieşire:</strong></td><td>cerc3.in, cerc3.out</td><td><strong>Sursă</strong></td><td>OJI 2009, clasele 11-12</td></tr><tr><td><strong>Autor</strong></td><td><a href="/cauta-probleme?tag_id%5B%5D=192">Carmen Minca</a></td><td><a href="http://infoarena.ro/implica-te/extinde-arhiva/"><strong>Adăugată de</strong></a></td><td><span class="tiny-user"><a href="http://infoarena.ro/utilizator/gabitzish1"><img src="/utilizator/gabitzish1?action=download&amp;file=avatar&amp;resize=L16x16" alt="gabitzish1">Gabriel Bitis</a> <a title="Rating gabitzish1: 658" class="rating-badge-1" href="http://infoarena.ro/utilizator/gabitzish1?action=rating">•</a><span class="username"><a href="http://infoarena.ro/utilizator/gabitzish1">gabitzish1</a></span></span></td></tr><tr><td><strong>Timp execuţie pe test</strong></td><td>0.1 sec</td><td><strong>Limită de memorie</strong></td><td>640 kbytes</td></tr><tr><td><strong>Scorul tău în arhivă</strong></td><td>N/A</td><td><strong>Dificultate</strong></td><td>N/A</td></tr></table><p style="float: right; margin-right: 1em"><a href="http://infoarena.ro/monitor?task=cerc3">Vezi solutiile trimise</a></p>

<h1>Cerc3<br></h1>

<p>Se desenează <var>n</var> cercuri distincte în plan, numerotate cu numerele de la <var>1</var> la <var>n</var>. Pentru fiecare cerc <var>k</var> ( <var>1 ≤ k ≤ n</var> ) se cunosc: raza cercului, <var>r<sub>k</sub></var>, şi coodonatele (<var>x<sub>k</sub></var>, <var>y<sub>k</sub></var>) ale centrului cercului, coordonate referitoare la reperul cartezian <var>xOy</var> cu originea în punctul <var>O</var> din plan. Din punctul <var>O</var>, se desenează <var>m</var> drepte distincte, astfel încât pentru fiecare dreaptă, dintre cele <var>m</var> desenate, să existe cel puţin un cerc, dintre cele <var>n</var>, al cărui centru să fie situat pe această dreaptă şi pentru fiecare cerc desenat, să existe o singură dreaptă, dintre cele <var>m</var> desenate, care să treacă prin centrul lui. </p>

<h2>Cerinţă</h2>

<p>Să se scrie un program care să se determine:</p>


<ul><li>Numărul <var>m</var> de drepte distincte; </li>
<li>Cel mai mare număr <var>q</var> de cercuri, dintre cele <var>n</var>, exterioare două câte două, ale căror centre sunt situate pe o aceeaşi dreaptă care trece prin punctul <var>O</var>, dintre cele <var>m</var> desenate; </li>
<li>Numărul <var>p</var> al dreptelor distincte, dintre cele <var>m</var> desenate, pe care sunt situate centrele a câte <var>q</var> cercuri, dintre cele <var>n</var>, exterioare două câte două.</li>
</ul><h2>Date de intrare</h2>

<p>Fişierul de intrare <var>cerc3.in</var> conţine pe prima linie, o valoare naturală nenulă <var>n</var>, reprezentând numărul de cercuri. Următoarele <var>n</var> linii conţin câte trei numere naturale nenule, separate prin câte un spaţiu, care reprezintă coordonatele centrului (<var>x<sub>k</sub></var>,<var>y<sub>k</sub></var>) şi raza <var>r<sub>k</sub></var> ale celui de-al <var>k</var>-lea cerc.</p>

<h2>Date de ieşire</h2>

<p>Fişierul de ieşire <var>cerc3.out</var> va conţine o singură linie pe care se vor scrie cele trei numere naturale <var>m</var>, <var>q</var> şi <var>p</var>, separate prin câte un spaţiu. </p>

<h2>Restricţii</h2>


<ul><li><var>1 ≤ n ≤ 2000</var></li>
<li><var>1 ≤ x<sub>1</sub>, x<sub>2</sub>, ..., x<sub>n</sub> ≤ 1000</var></li>
<li><var>1 ≤ y<sub>1</sub>, y<sub>2</sub>, ..., y<sub>n</sub> ≤ 1000</var></li>
<li><var>1 ≤ r<sub>1</sub>, r<sub>2</sub>, ..., r<sub>n</sub> ≤ 70</var></li>
<li>Dacă două cercuri, dintre cele <var>n</var>, au centrele în acelaşi punct din plan, atunci razele lor sunt distincte</li>
<li>Două cercuri sunt exterioare dacă nu au niciun punct comun şi nici interioarele lor nu au puncte comune</li>
<li>Pentru rezolvarea primei cerinţei se acordă <var>20%</var> din punctaj, pentru a doua cerinţă <var>50%</var> din punctaj şi pentru a treia cerinţă <var>30%</var> din punctaj.</li>
</ul><h2>Exemplu</h2>

<table class="example" cellspacing="0"><tr><th>cerc3.in</th><th>cerc3.out</th></tr><tr><td>12<br>
2 6 1<br>
3 9 1<br>
4 12 3<br>
4 4 2<br>
9 9 2<br>
10 10 6<br>
12 12 1<br>
6 3 1<br>
10 5 1<br>
14 7 2<br>
14 7 1<br>
12 4 2<br></td><td>4 3 2<br></td></tr></table><h3>Explicaţie</h3>

<p><img src="http://infoarena.ro/problema/cerc3?action=download&amp;file=cerc.JPG&amp;resize=200x200" alt="" class="right" style="float:right"><br>
Sunt <var>m=4</var> drepte distincte care conţin centrele celor <var>12</var> cercuri. Dreapta <var>d<sub>1</sub></var> trece printr-un singur centru de cerc, <var>d<sub>4</sub></var> trece prin <var>2</var> centre de cercuri exterioare. Dreptele <var>d<sub>2</sub></var> şi <var>d<sub>3</sub></var> trec prin câte <var>3</var> centre de cercuri exterioare. Numărul maxim de cercuri exterioare două câte două este <var>q=3</var> iar centrele lor sunt situate pe <var>d<sub>2</sub></var> sau pe <var>d<sub>3</sub></var> (<var>p=2</var>). </p>

<div class="macroMessage">Trebuie sa te autentifici pentru a trimite solutii. <a href="/login">Click aici</a></div>



<p><a href="http://infoarena.ro/documentatie/tutorial">Cum se trimit solutii?</a></p></div>