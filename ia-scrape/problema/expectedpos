<div class="wiki_text_block"><p> </p>

<table style="margin-left:auto;margin-right:auto;" cellspacing="0"><tr><td><strong>Fişierul intrare/ieşire:</strong></td><td>expectedpos.in, expectedpos.out</td><td><strong>Sursă</strong></td><td>Algoritmiada 2010, Runda Finala</td></tr><tr><td><strong>Autor</strong></td><td><a href="/cauta-probleme?tag_id%5B%5D=225">Stefan Istrate</a></td><td><a href="http://infoarena.ro/implica-te/extinde-arhiva/"><strong>Adăugată de</strong></a></td><td><span class="tiny-user"><a href="http://infoarena.ro/utilizator/stef2n"><img src="/utilizator/stef2n?action=download&amp;file=avatar&amp;resize=L16x16" alt="stef2n">Stefan Istrate</a> <a title="Rating stef2n: 644" class="rating-badge-4" href="http://infoarena.ro/utilizator/stef2n?action=rating">•</a><span class="username"><a href="http://infoarena.ro/utilizator/stef2n">stef2n</a></span></span></td></tr><tr><td><strong>Timp execuţie pe test</strong></td><td>0.4 sec</td><td><strong>Limită de memorie</strong></td><td>16384 kbytes</td></tr><tr><td><strong>Scorul tău în arhivă</strong></td><td>N/A</td><td><strong>Dificultate</strong></td><td>N/A</td></tr></table><p style="float: right; margin-right: 1em"><a href="http://infoarena.ro/monitor?task=expectedpos">Vezi solutiile trimise</a></p>

<h1>ExpectedPos<br></h1>

<p>Gigel a primit de ziua lui <var>K</var> liste de numere întregi, având lungimea totală <var>N</var>. Poate vă gândiţi că sunt un cadou banal, însă listele acestea sunt chiar deosebite: fiecare din ele este ordonată crescător. Din nefericire, aţi uitat să îi luaţi cadou lui Gigel, însă el promite că o să vă ierte dacă îl ajutaţi să răspundă la <var>M</var> întrebari de forma "Dacă aş adăuga valoarea <var>X</var> în fiecare din cele <var>K</var> liste, care ar fi poziţia medie pe care ar fi inserată astfel încât să se păstreze ordinea crescătoare a elementelor din fiecare listă?". Poziţia medie este definită ca fiind media aritmetică a poziţiilor pe care este inserată valoarea <var>X</var>. Mai ştiţi că, în situaţii ambigue (când există mai multe poziţii posibile de inserare într-o listă), se va prefera întotdeauna ultima astfel de poziţie.</p>

<h2>Date de intrare</h2>

<p>Fişierul de intrare <var>expectedpos.in</var> conţine pe prima linie numerele <var>N</var> şi <var>K</var>, cu semnificaţia din enunţ. Fiecare din următoarele <var>K</var> linii conţine o listă primită de Gigel, specificată sub forma <var>c <span class="caps">VAL</span><sub>1</sub><span class="caps">VAL</span><sub>2</sub> ... <span class="caps">VAL</span><sub>c</sub></var> (<var>c</var> este numărul de elemente, iar valorile de după el sunt elementele listei). Linia <var>K + 2</var> conţine numărul <var>M</var> al întrebărilor, iar urmatoarele <var>M</var> linii conţin câte o valoare întreagă corespunzătoare fiecărei întrebări. </p>

<h2>Date de ieşire</h2>

<p>În fişierul de ieşire <var>expectedpos.out</var> se vor scrie <var>M</var> răspunsuri, fiecare pe câte o linie. Un răspuns va fi o fracţie ireductibilă scrisă sub forma <var>A/B</var>. <strong>Atenţie! Între <var>A</var>, semnul <var>'/'</var> şi <var>B</var> nu există niciun spaţiu!</strong> Vedeţi exemplul pentru clarificare.</p>

<h2>Restricţii</h2>


<ul><li><var>1 ≤ N ≤ 100.000</var></li>
<li><var>1 ≤ K ≤ 1.000</var></li>
<li><var>1 ≤ M ≤ 100.000</var></li>
<li>Fiecare listă conţine cel puţin un element.</li>
<li>Atât elementele listelor cât şi valorile <var>X</var> pe care încearcă Gigel să le insereze sunt numere întregi cu semn pe <var>32</var> de biţi.</li>
<li>Numerotarea poziţiilor începe de la <var>1</var>.</li>
<li>Pentru <var>70%</var> din teste <var>N ≤ 10.000</var>.</li>
</ul><h2>Exemplu</h2>

<table class="example" cellspacing="0"><tr><th>expectedpos.in</th><th>expectedpos.out</th></tr><tr><td>10 3<br>
1 7<br>
6 -4 -2 0 3 3 9<br>
3 1 3 3<br>
2<br>
3<br>
-100<br></td><td>11/3<br>
1/1<br></td></tr></table><h3>Explicaţie</h3>

<p>Poziţiile de inserare pentru valoarea <var>3</var> sunt <var>1</var>, <var>6</var> şi <var>4</var>. Deci poziţia medie este <var>(1 + 6 + 4) / 3 = 11 / 3</var>. Poziţiile de inserare pentru valoarea <var>-100</var> sunt <var>1</var>, <var>1</var> şi <var>1</var>, deci poziţia medie va fi <var>3 / 3 = 1 / 1</var>.</p>

<div class="macroMessage">Trebuie sa te autentifici pentru a trimite solutii. <a href="/login">Click aici</a></div>



<p><a href="http://infoarena.ro/documentatie/tutorial">Cum se trimit solutii?</a></p></div>