<div class="wiki_text_block"><p> </p>

<table style="margin-left:auto;margin-right:auto;" cellspacing="0"><tr><td><strong>Fişierul intrare/ieşire:</strong></td><td>rsp.in, rsp.out</td><td><strong>Sursă</strong></td><td>lot 2006</td></tr><tr><td><strong>Autor</strong></td><td><a href="/cauta-probleme?tag_id%5B%5D=136">Mugurel Ionut Andreica</a></td><td><a href="http://infoarena.ro/implica-te/extinde-arhiva/"><strong>Adăugată de</strong></a></td><td><span class="tiny-user"><a href="http://infoarena.ro/utilizator/azotlichid"><img src="/utilizator/azotlichid?action=download&amp;file=avatar&amp;resize=L16x16" alt="azotlichid">Adrian Vladu</a> <a title="Rating azotlichid: 631" class="rating-badge-4" href="http://infoarena.ro/utilizator/azotlichid?action=rating">•</a><span class="username"><a href="http://infoarena.ro/utilizator/azotlichid">azotlichid</a></span></span></td></tr><tr><td><strong>Timp execuţie pe test</strong></td><td>0.5 sec</td><td><strong>Limită de memorie</strong></td><td>65536 kbytes</td></tr><tr><td><strong>Scorul tău în arhivă</strong></td><td>N/A</td><td><strong>Dificultate</strong></td><td>N/A</td></tr></table><p style="float: right; margin-right: 1em"><a href="http://infoarena.ro/monitor?task=rsp">Vezi solutiile trimise</a></p>

<h1>Rsp<br></h1>

<p>Primaria orasului ioliPest este alimentata cu electricitate prin intermediul unei retele vechi de cateva zeci de ani, care are mari pierderi de putere pe linii. Reteaua este alcatuita din noduri si conexiuni intre unele perechi de noduri. Structura retelei este, insa, una speciala, asemanatoare retelelor de rezistente serie-paralel si contine doua noduri speciale, numite nodul stanga si nodul dreapta. Astfel, reteaua are o structura ce corespunde unuia dintre urmatoarele 3 cazuri:</p>


<ul><li>2 noduri unite printr-o conexiune (vom numi aceasta structura "retea de baza"); in figura, nodul stanga al acestei retele este marcat cu <var>T<sub>1</sub></var>, iar nodul dreapta cu <var>T<sub>2</sub></var>;</li>
</ul><p><img src="http://infoarena.ro/problema/rsp?action=download&amp;file=1.bmp&amp;safe_only=true" alt=""></p>


<ul><li>conectarea in serie a doua retele; considerand doua retele <var>R<sub>1</sub></var> si <var>R<sub>2</sub></var>, acestea se conecteaza in serie suprapunand nodul dreapta al lui <var>R<sub>1</sub></var> peste nodul stanga al lui <var>R<sub>2</sub></var>; nodul stanga al retelei rezultate este nodul stanga al lui <var>R<sub>1</sub></var>, iar nodul dreapta al retelei rezultate este nodul dreapta al lui <var>R<sub>2</sub></var>;</li>
</ul><p><img src="http://infoarena.ro/problema/rsp?action=download&amp;file=2.bmp&amp;safe_only=true" alt=""></p>


<ul><li>conectarea in paralel a doua retele; considerand doua retele <var>R<sub>1</sub></var> si <var>R<sub>2</sub></var>, acestea se conecteaza in paralel suprapunand nodul stanga al lui R<sub>1</sub> peste nodul stanga al lui <var>R<sub>2</sub></var> si nodul dreapta al lui <var>R<sub>1</sub></var> peste nodul dreapta al lui <var>R<sub>2</sub></var>; nodul stanga al retelei rezultate este dat de suprapunerea nodurilor stanga ale retelelor <var>R<sub>1</sub></var> si <var>R<sub>2</sub></var>, iar nodul dreapta al retelei rezultate este dat de suprapunerea nodurilor dreapta ale retelelor <var>R<sub>1</sub></var> si <var>R<sub>2</sub></var>; in urma conectarii in paralel pot rezulta conexiuni multiple intre nodul stanga si nodul dreapta al retelei rezultate (de exemplu, in cazul conectarii in paralel a doua "retele de baza").</li>
</ul><p><img src="http://infoarena.ro/problema/rsp?action=download&amp;file=3.bmp&amp;safe_only=true" alt=""></p>

<p>In vederea pregatirii integrarii in Uniunea Europeana, s-au primit fonduri pentru schimbarea retelei. Operatia de schimbare a retelei presupune, in prima etapa, eliminarea tuturor conexiunilor dintre nodurile retelei (urmand ca, ulterior, aceste conexiuni sa fie inlocuite cu unele mai performante). In urma calculelor efectuate, s-a ajuns la concluzia ca cea mai eficienta metoda de eliminare a conexiunilor din cadrul retelei este de a elimina unele noduri ale retelei impreuna cu toate conexiunile adiacente acestor noduri. Asadar, trebuie eliminata o submultime de noduri astfel incat orice conexiune a retelei sa aiba cel putin unul dintre capete in aceasta submultime. Evident, se doreste sa se elimine un numar minim de noduri.</p>

<p>Dandu-se o retea a carei structura respecta regulile precizate mai sus, determinati numarul minim de noduri ce trebuie eliminate pentru ca, odata cu ele, sa fie eliminate toate conexiunile existente in retea.<br><br>
Reteaua este descrisa sub forma unui sir de caractere ce respecta urmatoarele reguli gramaticale:</p>

<table><tr><td><code>Retea de baza</code></td><td>=</td><td>B</td></tr><tr><td><code>Retea</code></td><td>=</td><td><code>Retea de baza</code><br>
sau<br><code>Retea</code> S <code>Retea</code><br>
sau<br><code>Retea</code> P <code>Retea</code><br>
sau<br>
(<code>Retea</code>)</td></tr></table><p>Caracterul <var>S</var> reprezinta operatia de conectare in serie a doua retele, iar caracterul <var>P</var> reprezinta operatia de conectare in paralel a doua retele. Se observa ca gramatica descrisa anterior este similara unei gramatici a expresiilor aritmetice, in care <var>S</var> si <var>P</var> sunt operatori binari (se aplica asupra a doua retele). In urma acestei observatii si pentru a evita ambiguitatile ce ar putea fi produse de unele siruri, vom considera ca operatorul <var>P</var> are o prioritate mai mare decat operatorul <var>S</var>. Astfel, sirul <var><span class="caps">BPBSB</span></var> corespunde unei conectari in paralel a doua "retele de baza", reteaua rezultata fiind apoi conectata in serie cu o alta "retea de baza" (sirul este echivalent cu <code>(BPB)SB</code>, unde existenta parantezelor specifica clar ordinea de aplicare a operatorilor).<br>
Cele doua retele descrise in figurile anterioare (in afara "retelei de baza") corespund urmatoarelor doua siruri: <code>(BSBSB)P(BSB)S(BSB)</code>, respectiv <code>(BSBSB)PB</code>.</p>


<h2>Date de intrare</h2>

<p>Pe prima linie a fisierului de intrare se afla numarul intreg <var>T</var>, reprezentand numarul de retele ce vor fi descrise in continuare. Urmatoarele <var>T</var> linii contin cate un sir de caractere ce reprezinta descrierea corecta a cate unei retele.</p>

<h2>Date de iesire</h2>

<p>In fisierul de iesire veti afisa <var>T</var> linii, reprezentand numarul minim de noduri ce trebuie eliminate din fiecare retea descrisa in fisierul de intrare. Primul numar afisat corespunde primei retele descrise, al doilea numar celei de-a doua retele descrise s.a.m.d.</p>

<h2>Restrictii si precizari</h2>


<ul><li><var>1 ≤ T ≤ 10</var></li>
<li>Orice sir din fisierul de intare va contine cel mult <var>100000</var> de caractere.</li>
<li>Nici un sir din fisierul de intrare nu va contine spatii; sirurile sunt formate numai din caracterele <var>B</var>, <var>S</var>, <var>P</var>, <var>(</var> si <var>)</var>.</li>
<li>Orice linie din fisierul de intrare are la sfarsit caracterul "linie noua".</li>
<li><var>60%</var> din fisierele de test vor contine numai siruri avand lungimi ≤ <var>5000</var> de caractere.</li>
</ul><h2>Exemplu</h2>

<table class="example" cellspacing="0"><tr><th>rsp.in</th><th>rsp.out</th></tr><tr><td>7<br>
B<br>
(BSBSB)P(BSB)S(BSB)<br>
(BSBSB)PB<br><span class="caps">BPBPBPBPBPBPBPBPBPB</span><br>
(BSB)P(BSB)P(BSB)P(BSB)P(BSB)<br>
(BSBSB)P(BSBSB)P(BSBSB)P(BSBSB)P(BSBSB)<br><code>BPBSBPBP(BSB)S(BSBSB)P(BSBPB)</code><br></td><td>1<br>
4<br>
2<br>
1<br>
2<br>
6<br>
4</td></tr></table><div class="macroMessage">Trebuie sa te autentifici pentru a trimite solutii. <a href="/login">Click aici</a></div>



<p><a href="http://infoarena.ro/documentatie/tutorial">Cum se trimit solutii?</a></p></div>