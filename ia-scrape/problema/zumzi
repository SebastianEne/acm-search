<div class="wiki_text_block"><p> </p>

<table style="margin-left:auto;margin-right:auto;" cellspacing="0"><tr><td><strong>Fişierul intrare/ieşire:</strong></td><td>zumzi.in, zumzi.out</td><td><strong>Sursă</strong></td><td>ONI 2006, clasa a IX-a</td></tr><tr><td><strong>Autor</strong></td><td><a href="/cauta-probleme?tag_id%5B%5D=197">Carmen Popescu</a></td><td><a href="http://infoarena.ro/implica-te/extinde-arhiva/"><strong>Adăugată de</strong></a></td><td><span class="tiny-user"><a href="http://infoarena.ro/utilizator/pcinfo"><img src="/utilizator/pcinfo?action=download&amp;file=avatar&amp;resize=L16x16" alt="pcinfo">Carmen Popescu</a> <a title="Rating pcinfo: 393" class="rating-badge-3" href="http://infoarena.ro/utilizator/pcinfo?action=rating">•</a><span class="username"><a href="http://infoarena.ro/utilizator/pcinfo">pcinfo</a></span></span></td></tr><tr><td><strong>Timp execuţie pe test</strong></td><td>0.1 sec</td><td><strong>Limită de memorie</strong></td><td>16384 kbytes</td></tr><tr><td><strong>Scorul tău în arhivă</strong></td><td>N/A</td><td><strong>Dificultate</strong></td><td>N/A</td></tr></table><p style="float: right; margin-right: 1em"><a href="http://infoarena.ro/monitor?task=zumzi">Vezi solutiile trimise</a></p>

<h1>Zumzi<br></h1>

<p>Albinuţa <b>zumzi</b> locuieşte într-un stup format din <var>N</var> celule de formă hexagonală. Cele <var>N</var> celule numerotate de la <var>1</var> la <var>N</var> sunt dispuse sub formă de spirală ca în figura următoare.</p>

<p><img src="http://infoarena.ro/problema/zumzi?action=download&amp;file=zumzi1.jpg&amp;safe_only=true" alt=""></p>

<p>Adică, celula din centrul stupului este numerotată cu <var>1</var>. Plecând de la această celulă spre sud şi apoi în spirală, în sensul acelor de ceasornic, sunt numerotate celelalte celule.</p>

<p>Iniţial <b>zumzi</b> se găseşte în celula din centru (cea numerotată cu <var>1</var>), şi doreşte să ajungă, trecând din celulă în celulă, la celula cu numărul de ordine <var>X</var>, unde se găseşte prietenul ei. zumzi se poate deplasa dintr-o celulă în oricare dintre celulele vecine, fără a părăsi însă stupul. Două celule sunt vecine dacă au o latură comună. </p>

<p>Unele celule ale stupului sunt ocupate de alte albine şi de aceea <b>zumzi</b> nu poate să treacă prin ele. </p>

<p>Problema vă cere să determinaţi câte variante are <b>zumzi</b> ca după <b>exact</b> <var>K</var> paşi să ajungă la prietenul ei.</p>

<h2>Date de intrare</h2>

<p>Fişierul de intrare <var>zumzi.in</var> conţine pe prima sa linie valorile naturale <var>N</var>, <var>M</var>, <var>K</var> şi <var>X</var> separate printr-un spaţiu, având următoarea semnificaţie:</p>


<ul><li><var>N</var> - numărul total de celule din stup;</li>
</ul><ul><li><var>M</var> - numărul de celule din stup ocupate de alte albine </li>
</ul><ul><li><var>K</var> - numărul de paşi pe care îi are la dispoziţie zumzi</li>
</ul><ul><li><var>X</var> - numărul de ordine a celulei în care se găseşte prietenul lui zumzi.</li>
</ul><p>Următoarea linie a fişierului de intrare conţine M numere naturale separate printr-un spaţiu reprezentând numerele de ordine ale celulelor ocupate din stup.</p>


<h2>Date de ieşire</h2>

<p>Fişierul text zumzi.out va conţine pe prima sa linie un singur număr natural reprezentând numărul de variante pe care le are zumzi la dispoziţie de a ajunge la prietenul ei.</p>

<h2>Restricţii</h2>


<ul><li><var>1 ≤ M &lt; N ≤ 300</var></li>
</ul><ul><li><var>X ≠ 1</var></li>
</ul><ul><li><var>K ≤ 100</var></li>
</ul><ul><li><b>zumzi</b> nu are posibilitatea de a părăsi stupul, iar în plus odată ajunsă la prietenul ei nu îl va mai părăsi.</li>
</ul><ul><li><b>zumzi</b> nu este o albină foarte inteligentă de aceea ea poate trece de mai multe ori printr-o celulă, cu exceptia celulei finale, in care se afla prietenul ei, celula in care va intra o singura data si nu o mai paraseste.</li>
</ul><h2>Exemplu</h2>

<table class="example" cellspacing="0"><tr><th>zumzi.in</th><th>zumzi.out</th></tr><tr><td>12 4 3 9 <br>
11 4 6 8<br></td><td>4<br></td></tr><tr><td>12 4 4 2<br>
11 4 6 8<br></td><td>9<br></td></tr></table><h3>Explicaţie</h3>

<p>Variantele avute la dispoziţie sunt în primul exemplu sunt:<br><var>1-2-10-9</var><br><var>1-3-2-9</var><br><var>1-3-10-9</var><br><var>1-7-2-9</var></p>

<p>iar pentru exemplul al doilea variantele sunt:<br><var>1-3-10-9-2</var><br><var>1-7-1-3-2</var><br><var>1-5-1-7-2</var><br>
etc.</p>

<p>Ambele exemple corespund următoarei figuri:</p>

<p><img src="http://infoarena.ro/problema/zumzi?action=download&amp;file=zumzi2.jpg&amp;safe_only=true" alt=""></p>

<div class="macroMessage">Trebuie sa te autentifici pentru a trimite solutii. <a href="/login">Click aici</a></div>



<p><a href="http://infoarena.ro/documentatie/tutorial">Cum se trimit solutii?</a></p></div>