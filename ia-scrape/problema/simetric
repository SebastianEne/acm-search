<div class="wiki_text_block"><p> </p>

<table style="margin-left:auto;margin-right:auto;" cellspacing="0"><tr><td><strong>Fişierul intrare/ieşire:</strong></td><td>simetric.in, simetric.out</td><td><strong>Sursă</strong></td><td>ONI 2010, clasa a 9-a</td></tr><tr><td><strong>Autor</strong></td><td><a href="/cauta-probleme?tag_id%5B%5D=139">Filip Cristian Buruiana</a></td><td><a href="http://infoarena.ro/implica-te/extinde-arhiva/"><strong>Adăugată de</strong></a></td><td><span class="tiny-user"><a href="http://infoarena.ro/utilizator/GavrilaVlad"><img src="/utilizator/GavrilaVlad?action=download&amp;file=avatar&amp;resize=L16x16" alt="GavrilaVlad">Gavrila Vlad</a> <a title="Rating GavrilaVlad: 973" class="rating-badge-1" href="http://infoarena.ro/utilizator/GavrilaVlad?action=rating">•</a><span class="username"><a href="http://infoarena.ro/utilizator/GavrilaVlad">GavrilaVlad</a></span></span></td></tr><tr><td><strong>Timp execuţie pe test</strong></td><td>0.5 sec</td><td><strong>Limită de memorie</strong></td><td>2048 kbytes</td></tr><tr><td><strong>Scorul tău în arhivă</strong></td><td>N/A</td><td><strong>Dificultate</strong></td><td>N/A</td></tr></table><p style="float: right; margin-right: 1em"><a href="http://infoarena.ro/monitor?task=simetric">Vezi solutiile trimise</a></p>

<h1>Simetric<br></h1>

<p>O matrice pătratică <var>A</var> care are <var>P</var> linii şi <var>P</var> coloane este simetrică dacă şi numai dacă pentru orice indici <var>i</var> şi <var>j</var> între <var>1</var> şi <var>P</var> avem că <var>A<sub>i,j</sub> = A<sub>j,i</sub></var>. Astfel, matricea din figura <var>1</var> este simetrică, iar cea din figura <var>2</var> nu este, deoarece există cel puţin o pereche de indici (de exemplu <var>i = 2</var> şi <var>j = 3</var>), pentru care <var>A<sub>i,j</sub></var> este diferit de <var>A<sub>j,i</sub></var>.</p>

<p class="center" style="text-align:center"><img src="http://infoarena.ro/problema/simetric?action=download&amp;file=cmmmc.jpg&amp;safe_only=true" alt=""></p>

<p>Pentru o matrice dată cu <var>M</var> linii şi <var>N</var> coloane, definim submatricea de vârfuri <var>(l<sub>1</sub>, c<sub>1</sub>)</var> şi <var>(l<sub>2</sub>, c<sub>2</sub>)</var>, cu <var>1 ≤ l<sub>1</sub> ≤ l<sub>2</sub> ≤ M</var> şi <var>1 ≤ c<sub>1</sub> ≤ c<sub>2</sub> ≤ N</var>, ca fiind tabloul format din toate elementele de coordonate <var>i</var> şi <var>j</var> astfel încât <var>l<sub>1</sub> ≤ i ≤ l<sub>2</sub></var> şi <var>c<sub>1</sub> ≤ j ≤ c<sub>2</sub></var>.</p>

<h2>Cerinţă</h2>

<p>Se dă o matrice cu <var>M</var> linii şi <var>N</var> coloane în care toate elementele sunt numere naturale. Fie <var>L</var> latura maximă a unei submatrici simetrice din această matrice. Pentru fiecare dimensiune <var>i</var> între <var>1</var> si <var>L</var> să se determine câte submatrici simetrice şi cu latura <var>i</var> ale matricii date există. </p>

<h2>Date de intrare</h2>

<p>Prima linie a fişierului <var>simetric.in</var> conţine numerele <var>M</var> şi <var>N</var>, separate de exact un spaţiu, reprezentând numărul de linii, şi respectiv de coloane, ale matricii care se citeşte. Fiecare din următoarele <var>M</var> linii conţine câte <var>N</var> numere naturale, despărţite de exact un spaţiu, reprezentând elementele matricii.</p>

<h2>Date de ieşire</h2>

<p>Fişierul de ieşire <var>simetric.out</var> conţine exact <var>L</var> linii, unde <var>L</var> este latura maximă a unei submatrici simetrice din matricea considerată. Linia <var>i</var> conţine numărul de submatrici simetrice de latură <var>i</var>. </p>

<h2>Restricţii şi precizări</h2>


<ul><li><var>2 ≤ M, N ≤ 400</var>.</li>
<li>Elementele matricii sunt numere naturale cuprinse între <var>1</var> şi <var>30000</var>.</li>
</ul><h2>Exemplu</h2>

<table class="example" cellspacing="0"><tr><th>simetric.in</th><th>simetric.out</th></tr><tr><td>4 5<br>
5 1 3 6 9<br>
1 6 2 8 9<br>
3 2 7 5 1<br>
9 8 5 3 8<br></td><td>20<br>
3<br>
2<br></td></tr></table><h3>Explicaţie</h3>

<p>Există <var>20</var> de submatrici simetrice de latură <var>1</var> (fiecare celulă este considerată submatrice), <var>3</var> submatrici simetrice de latură <var>2</var> şi <var>2</var> de latură <var>3</var>. Submatricile simetrice de latură <var>3</var> sunt:<br><var>5 1 3   6 2 8</var>         <br><var>1 6 2   2 7 5</var><br><var>3 2 7   8 5 3</var></p>

<div class="macroMessage">Trebuie sa te autentifici pentru a trimite solutii. <a href="/login">Click aici</a></div>



<p><a href="http://infoarena.ro/documentatie/tutorial">Cum se trimit solutii?</a></p></div>