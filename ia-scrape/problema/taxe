<div class="wiki_text_block"><p> </p>

<table style="margin-left:auto;margin-right:auto;" cellspacing="0"><tr><td><strong>Fişierul intrare/ieşire:</strong></td><td>taxe.in, taxe.out</td><td><strong>Sursă</strong></td><td>ONI 2009, clasa a 7-a</td></tr><tr><td><strong>Autor</strong></td><td><a href="/cauta-probleme?tag_id%5B%5D=233">Ana Intuneric</a></td><td><a href="http://infoarena.ro/implica-te/extinde-arhiva/"><strong>Adăugată de</strong></a></td><td><span class="tiny-user"><a href="http://infoarena.ro/utilizator/andrici_cezar"><img src="/utilizator/andrici_cezar?action=download&amp;file=avatar&amp;resize=L16x16" alt="andrici_cezar">Andrici Cezar</a> <a title="Rating andrici_cezar: 458" class="rating-badge-3" href="http://infoarena.ro/utilizator/andrici_cezar?action=rating">•</a><span class="username"><a href="http://infoarena.ro/utilizator/andrici_cezar">andrici_cezar</a></span></span></td></tr><tr><td><strong>Timp execuţie pe test</strong></td><td>0.1 sec</td><td><strong>Limită de memorie</strong></td><td>640 kbytes</td></tr><tr><td><strong>Scorul tău în arhivă</strong></td><td>N/A</td><td><strong>Dificultate</strong></td><td>N/A</td></tr></table><p style="float: right; margin-right: 1em"><a href="http://infoarena.ro/monitor?task=taxe">Vezi solutiile trimise</a></p>

<h1>Taxe<br></h1>

<p>David al <span class="caps">VII</span>-lea a fost ales de curând rege şi pentru a scăpa ţara sa de criză el se gândeşte să modifice sistemul fiscal angajând funcţionari publici. Pentru o foarte bună funcţionare a sistemului el structurează funcţionarii pe nivele, astfel încât la fiecare <var>4</var> funcţionari de pe un nivel <var>k</var>, să existe un funcţionar pe nivelul <var>k+1</var> căruia îi vor preda banii încasaţi, inclusiv taxa personală. Dacă numărul funcţionarilor de pe un nivel <var>k</var> nu este divizibil cu <var>4</var>, atunci cei care nu au un superior vor plăti direct funcţionarului şef. Oamenii de rând sunt consideraţi funcţionari de nivel <var>0</var>, iar funcţionarul şef este cel de pe nivelul maxim.</p>

<p>Taxa ce trebuie achitată de fiecare cetăţean este de <var>4</var> galbeni. Singura persoana scutită de această taxă este funcţionarul şef.</p>

<h2>Cerinţă</h2>

<p>Dându-se un număr natural <var>S</var> reprezentând suma încasată de stat de pe urma taxelor, scrieţi un program care să calculeze câţi oameni de rând are ţara lui David al <span class="caps">VII</span>-lea.</p>

<h2>Date de intrare</h2>

<p>Fişierul de intrare <var>taxe.in</var> conţine pe prima linie numărul natural <var>S</var> cu semnificaţia din enunţ.</p>

<h2>Date de ieşire</h2>

<p>Fişierul de ieşire <var>taxe.out</var> va conţine pe prima linie un număr natural <var>P</var> reprezentând numărul oamenilor de rând din ţara lui David al <span class="caps">VII</span>-lea.</p>

<h2>Restricţii</h2>


<ul><li><var>1 ≤ S ≤ 2.000.000.000</var></li>
<li>Problema admite soluţie pentru toate datele de intrare.</li>
</ul><h2>Exemplu</h2>

<table class="example" cellspacing="0"><tr><th>taxe.in</th><th>taxe.out</th></tr><tr><td>112<br></td><td>22<br></td></tr></table><h3>Explicaţie</h3>

<p>Pe nivelul <var>0</var> sunt <var>22</var> de oameni de rând, <var>20</var> dintre ei plătesc funcţionarilor de pe nivelul <var>1</var>, ceilalţi <var>2</var> plătesc direct funcţionarului şef.<br>
Pe nivelul <var>1</var> sunt <var>5</var> funcţionari, <var>4</var> dintre ei plătesc funcţionarului de pe nivelul <var>2</var>, iar <var>1</var> plăteşte direct funcţionarului şef.<br>
Pe nivelul <var>2</var> este un singur funcţionar care plăteşte direct funcţionarului şef.<br>
Funcţionarul şef va preda statului <var>22*4+5*4+1*4=112</var></p>


<div class="macroMessage">Trebuie sa te autentifici pentru a trimite solutii. <a href="/login">Click aici</a></div>



<p><a href="http://infoarena.ro/documentatie/tutorial">Cum se trimit solutii?</a></p></div>