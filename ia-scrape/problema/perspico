<div class="wiki_text_block"><p> </p>

<table style="margin-left:auto;margin-right:auto;" cellspacing="0"><tr><td><strong>Fişierul intrare/ieşire:</strong></td><td>perspico.in, perspico.out</td><td><strong>Sursă</strong></td><td>Lot Bistrita 2009, Baraj 2</td></tr><tr><td><strong>Autor</strong></td><td><a href="/cauta-probleme?tag_id%5B%5D=174">Andrei Grigorean</a></td><td><a href="http://infoarena.ro/implica-te/extinde-arhiva/"><strong>Adăugată de</strong></a></td><td><span class="tiny-user"><a href="http://infoarena.ro/utilizator/Marius"><img src="/utilizator/Marius?action=download&amp;file=avatar&amp;resize=L16x16" alt="Marius">Marius Stroe</a> <a title="Rating Marius: 627" class="rating-badge-4" href="http://infoarena.ro/utilizator/Marius?action=rating">•</a><span class="username"><a href="http://infoarena.ro/utilizator/Marius">Marius</a></span></span></td></tr><tr><td><strong>Timp execuţie pe test</strong></td><td>1 sec</td><td><strong>Limită de memorie</strong></td><td>32768 kbytes</td></tr><tr><td><strong>Scorul tău în arhivă</strong></td><td>N/A</td><td><strong>Dificultate</strong></td><td>N/A</td></tr></table><p style="float: right; margin-right: 1em"><a href="http://infoarena.ro/monitor?task=perspico">Vezi solutiile trimise</a></p>

<h1>Perspico<br></h1>

<p>Inspirată de faimosul Perspico, Miruna se gândeşte la următorul joc: se dă o matrice cu <var>N</var> linii şi <var>M</var> coloane în care fiecare număr între <var>0</var> şi <var>N * M - 1</var> apare exact o singură dată. O mutare validă în acest joc constă din interschimbarea elementului <var>0</var> cu unul dintre cei <var>4</var> vecini ai săi. Miruna câştigă dacă reuşeşte să aducă matricea în următoarea configuraţie:</p>


<ul><li>pe orice poziţie <var>(x, y)</var>, cu excepţia poziţiei <var>(N, M)</var>, trebuie să se găsească valoarea <var>(x - 1) * M + y</var>;</li>
<li>pe poziţia <var>(N, M)</var> trebuie să se găsească valoarea <var>0</var>.</li>
</ul><h2>Cerinţă</h2>

<p>Fiind dată o configuraţie a jocului, ajutaţi-o pe Miruna să îl termine, iar ea vă va răsplăti cu un pupic ;).</p>

<h2>Date de intrare</h2>

<p>Pe prima linie din fişierul de intrare <var>perspico.in</var> se află două numere întregi <var>N</var> şi <var>M</var>, având semnificaţia din enunţ. Următoarele <var>N</var> linii vor conţine câte <var>M</var> numere naturale, reprezentând elementele matricei.</p>

<h2>Date de ieşire</h2>

<p>În fişierul de ieşire <var>perspico.out</var> se vor scrie mai multe numere naturale din intervalul <var>[1, 4]</var>, reprezentând mutările efectuate, codificarea lor fiind următoarea:</p>


<ul><li>1 – Dacă elementul <var>0</var> se interschimbă cu cel de deasupra.</li>
<li>2 – Dacă elementul <var>0</var> se interschimbă cu cel din dreapta.</li>
<li>3 – Dacă elementul <var>0</var> se interschimbă cu cel de dedesubt.</li>
<li>4 – Dacă elementul <var>0</var> se interschimbă cu cel din stânga. </li>
</ul><h2>Restricţii</h2>


<ul><li><var>2 ≤ N, M ≤ 64</var></li>
<li>Dacă există mai multe soluţii poate fi afişată oricare.</li>
<li>Se garantează că pe toate fişierele de test există cel puţin o soluţie.</li>
</ul><h2>Exemplu</h2>

<table class="example" cellspacing="0"><tr><th>perspico.in</th><th>perspico.out</th></tr><tr><td>3 3<br>
0 1 3<br>
4 2 6<br>
7 5 8<br></td><td>2 3 3 2<br></td></tr></table><h3>Explicaţie</h3>

<p>Mutările efectuate vor fi în direcţiile: <var>E</var>, <var>S</var>, <var>S</var>, <var>E</var>. După efectuarea lor matricea va arăta astfel:<br><var>1 2 3</var><br><var>4 5 6</var><br><var>7 8 0</var></p>

<div class="macroMessage">Trebuie sa te autentifici pentru a trimite solutii. <a href="/login">Click aici</a></div>



<p><a href="http://infoarena.ro/documentatie/tutorial">Cum se trimit solutii?</a></p></div>