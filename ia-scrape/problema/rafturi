<div class="wiki_text_block"><p> </p>

<table style="margin-left:auto;margin-right:auto;" cellspacing="0"><tr><td><strong>Fişierul intrare/ieşire:</strong></td><td>rafturi.in, rafturi.out</td><td><strong>Sursă</strong></td><td>ONI 2009 clasa a 9 a</td></tr><tr><td><strong>Autor</strong></td><td><a href="/cauta-probleme?tag_id%5B%5D=238">Sanda Junea</a></td><td><a href="http://infoarena.ro/implica-te/extinde-arhiva/"><strong>Adăugată de</strong></a></td><td><span class="tiny-user"><a href="http://infoarena.ro/utilizator/toni2007"><img src="/utilizator/toni2007?action=download&amp;file=avatar&amp;resize=L16x16" alt="toni2007">Pripoae Teodor Anton</a> <a title="Rating toni2007: 632" class="rating-badge-1" href="http://infoarena.ro/utilizator/toni2007?action=rating">•</a><span class="username"><a href="http://infoarena.ro/utilizator/toni2007">toni2007</a></span></span></td></tr><tr><td><strong>Timp execuţie pe test</strong></td><td>0.1 sec</td><td><strong>Limită de memorie</strong></td><td>2048 kbytes</td></tr><tr><td><strong>Scorul tău în arhivă</strong></td><td>N/A</td><td><strong>Dificultate</strong></td><td>N/A</td></tr></table><p style="float: right; margin-right: 1em"><a href="http://infoarena.ro/monitor?task=rafturi">Vezi solutiile trimise</a></p>

<h1>Rafturi<br></h1>

<p>Într-o bibliotecă se află <var>C</var> dulapuri identice aşezate unul lângă altul pe peretele unei încăperi, dulapurile fiind numerotate de la stânga spre dreapta cu numerele naturale de la <var>1</var> la <var>C</var>. Fiecare dulap conţine <var>1000</var> de rafturi, situate vertical unul deasupra altuia, rafturile fiecărui dulap fiind numerotate de la <var>1</var> la <var>1000</var> de jos în sus. <br>
Fiecare dulap este prevăzut cu o scară cu care se poate ajunge la orice raft. Dacă bibliotecara urcă scara unui anumit dulap D până la un anumit nivel <var>k</var>, ea va putea aduna orice carte de pe rafturile <var>1</var> până la <var>k</var> inclusiv, din dulapul <var>D</var> şi din dulapurile învecinate (dulapul <var>D-1</var> şi dulapul <var>D+1</var>). <br>
Cunoscând dulapurile şi rafturile de unde trebuie luate cărţi, bibliotecara doreşte să adune toate cărţile cerute, dar suma înălţimilor până la care trebuie să urce să fie minimă.</p>

<h2>Cerinţă</h2>

<p>Scrieţi un program care să determine suma minimă a înălţimilor până la care trebuie să urce bibliotecara pentru a aduna toate cărţile cerute.</p>

<h2>Date de intrare</h2>

<p>Prima linie a fişierului de intrare <var>rafturi.in</var> conţine două numere naturale <var>C</var> şi <var>N</var>, separate printr-un spaţiu, reprezentând numărul dulapurilor şi respectiv numărul cărţilor pe care bibliotecara trebuie să le adune.<br>
Următoarele N linii conţin câte două numere naturale <var>a</var> <var>b</var>, separate printr-un spaţiu, reprezentând numărul dulapului, respectiv numărul raftului de unde trebuie luată o carte.</p>

<h2>Date de ieşire</h2>

<p>Fişierul de ieşire <var>rafturi.out</var> va conţine un singur număr natural reprezentând suma minimă a înălţimilor până la care trebuie să urce bibliotecara pentru a aduna toate cărţile cerute.</p>

<h2>Restricţii</h2>


<ul><li><var>1 ≤ C ≤ 10.000</var></li>
<li><var>1 ≤ N ≤ 50.000</var></li>
</ul><h2>Exemplu</h2>

<table class="example" cellspacing="0"><tr><th>rafturi.in</th><th>rafturi.out</th></tr><tr><td>10 4<br>
  5 4<br>
  1 1<br>
  6 2<br>
  3 8<br></td><td>11<br></td></tr></table><h3>Explicaţie</h3>

<p>Bibliotecara urcă astfel:</p>


<ul><li>pe dulapul <var>1</var> la raftul <var>1</var></li>
<li>pe dulapul <var>4</var> la raftul <var>8</var></li>
<li>pe dulapul <var>6</var> la raftul <var>2</var></li>
</ul><div class="macroMessage">Trebuie sa te autentifici pentru a trimite solutii. <a href="/login">Click aici</a></div>



<p><a href="http://infoarena.ro/documentatie/tutorial">Cum se trimit solutii?</a></p></div>